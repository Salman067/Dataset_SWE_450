আমি না লইলাম আল্লাজির নাম রে
না করলাম তার কাম
বৃথা কাজে হাসন রাজায় দিন গুয়াইলাম রে ॥
ভবের কাজে মত্ত হইয়া দিন গেল গইয়া
আপন কার্য না করিলাম, রহিলাম ভুলিয়া রে ॥
নাম লইমু, নাম লইমু, করিয়া আয়ু হইল শেষ
এখনও না করিলাম আমি প্রাণ বন্ধের উদ্দেশ রে ॥
আশয় বিষয় পাইয়া হাসন কর জমিদারি
চিরদিনই থাকবায় নিরে রাজা লক্ষণশ্রী রে ॥
কান্দে কান্দে হাসন রাজা, কী হইবে উপায়
হাসরের দিন যখন তুমি পুছিবে খোদায় ॥
ছাড় ছাড় হাসন রাজা, এই ভবের আশ
এক মনে চিন্তা কর, হইতায় বন্ধের দাস ॥