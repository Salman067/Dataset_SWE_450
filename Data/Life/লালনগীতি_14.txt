আমার মনচোরারে কোথা পাই,
কোথা যাই মন আর কিসে বুঝাই।

নিষ্কলঙ্কে ছিলাম ঘরে,
কি বা রূপ নয়নে হেরে
এখন প্রাণে তো আমার ধৈর্য নাই,
ও সে চাঁদ বটে কি মানুষ
গৌর দেখে হলাম বেহুঁশ,
থেকে থেকে ঐ রূপ মনে পড়ে তাই।

রূপের কালে আমায় দংশিলে,
উঠিল বিষ ব্রহ্মমূলে
এখন কেমনে সে বিষ নামাই,
সে বিষ গাঁঠরি করা
না যায় হরা,
কি করিবে কবিরাজ গোঁসাই।

মন জেনে ধন দিতে যে পারে,
কে আছে এই ভাব-নগরে
কার কাছে এই প্রাণ জুড়াই,
যদি গুরু দয়াময়
এই অনল নিভায়,
লালন বলে, কেবল সেই তার উপায়।