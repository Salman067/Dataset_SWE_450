একবার জগন্নাথে দেখ যেয়ে
ও জাত কেমনে রাখবি বাঁচিয়ে,
চণ্ডালে রাঁধিছে অন্ন
ব্রাহ্মণেই তা চায় খেয়ে।

জোলা ছিল কুবীর দাস,
তার পুরানি বারোমাস
ওঠে যে উথলিয়ে,
সেই পুরানি গায় যে ধ্বনি
সে আসে দর্শন পেয়ে।

ধন্য প্রভু জগন্নাথ,
চায় না রে জাত-অজাত
ভক্তের অধীনেই থাকে,
যতসব জাতবিচারী দুরাচারী
তারাই যায় সব দূর হয়ে।

জাত না গেলে পাই না হরি
কি ছার জাতের গৌরব করি,
ছুঁস না বলিয়ে,
লালন কয় জাত হাতে পেলে
পোড়াতাম আগুন দিয়ে।