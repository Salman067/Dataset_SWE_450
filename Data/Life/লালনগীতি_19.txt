আমি অপার হয়ে বসে আছি,
ওহে দয়াময়।
পারে, লয়ে যাও আমায়,
পারে, লয়ে যাও আমায়।

আমি একা রইলাম ঘাটে,
ভানু সে বসিল পাটে,
আমি তোমা বিনে ঘোর-সংকটে,
না দেখি উপায়।
লয়ে যাও আমায়,
পারে, লয়ে যাও আমায়।

নাই আমার ভজন-সাধন,
চিরদিন কুপথে গমন।
আমি নাম শুনেছি পতিত-পাবন,
তাইতে দেই দোহাই।
লয়ে যাও আমায়,
পারে, লয়ে যাও আমায়।

অগতির না দিলে গতি,
ওই নামে রবে অখ্যাতি,
ফকির লালন কয় অকুলের পতি,
কে বলবে তোমায়।
লয়ে যাও আমায়,
পারে, লয়ে যাও আমায়।