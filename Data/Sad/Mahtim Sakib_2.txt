সোনা বরণ পাখিরে আমার,
কাজল বরণ আঁখি
দিবানিশি মন চায়রে
বাইন্ধা তোরে রাখি রে
আমার সোনার ময়না পাখি
কোন দেশেতে গেলা উইড়া রে
দিয়া মোরে ফাঁকি রে
আমার সোনার ময়না পাখি।

যাইবা যদি নিঠুর পাখি
ভাসাইয়া মোর আঁখি
এ জীবন যাবার কালে রে
ও পাখি রে..
এ জীবন যাবার কালে রে..
একবার যেন দেখি রে
আমার সোনার ময়না পাখি
কোন দেশেতে গেলা উইড়া রে
দিয়া মোরে ফাঁকি রে
আমার সোনার ময়না পাখি।

দেহ দিছি প্রাণরে দিছি
আর নাই কিছু বাকী
শত ফুলের বাসন দিয়ারে
অঙ্গে দিছি মাখি রে
আমার সোনার ময়না পাখি।