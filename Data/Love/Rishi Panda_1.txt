ইশারায় কইবি কথা গোঠে-মাঠে
দেখিস যেন কেউ না জানে
কেউ না বোঝে কেউ না শোনে
কিছুদিন মনে মনে ঘরের কোণে
শ্যামের পিরিত রাখ গোপনে

শ্যামকে যখন পড়বে মনে
চাইবি কালো মেঘের পানে
রাই রাই লো
আর রান্নাশালে কাঁদবি বসে
ভিজে কাঠ দিয়ে উনুনে

কিছুদিন মনে মনে ঘরের কোণে
শ্যামের পিরিত রাখ গোপনে

বলি শ্যাম শায়রে নাইতে যাবি
গায়ের বসন ভিজবে কেনে
শায়রে সাঁতার দিয়ে আসবি ফিরে
বলি গায়ের বসন ভিজবে কেনে

কিছুদিন মনে মনে ঘরের কোণে
শ্যামের পিরিত রাখ গোপনে
